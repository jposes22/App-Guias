<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html><head>
  
  <meta content="text/html; charset=ISO-8859-1" http-equiv="content-type">
  <title></title>

  
</head><body>
<div style="text-align: center;"><span style="font-family: Santana; color: rgb(25, 187, 216); font-size: 40px;">Lugares
próximos</span><br style="font-family: Santana; color: rgb(25, 187, 216);">
<br>
<div style="text-align: justify;">
<p style="font-family: Santana; font-weight: bold;"><span style="color: rgb(91, 91, 95); font-size: 25px;">Petroglifos
do Monte da Gurita</span></p>
<p><span style="font-family: Open Sans; color: rgb(91, 91, 95); font-size: 20px;">Os
petróglifos son estacións de gravados rupestres ao aire libre da Idade
do Bronce e constitúen unha das manifestacións de arte prehistórica
máis importantes de Europa. Porto do Son é un dos concellos con máis
densidade de estacións de Galicia e, entre elas, sobrancean as do Monte
da Gurita, na parroquia de Baroña. <br>
<br>
Consta de preto dunha decena de rochas gravadas, nas que se mesturan
motivos prehistóricos con outros feitos en épocas históricas. A máis
importante é a rocha denominada Gurita 1,obxecto de varias
investigacións nos últimos anos. Trátase dun panel, situado en lixeira
pendente cara a poñente, no que se representas os motivos clásicos ada
Arte rupestre prehistórica galega, tanto abstractos como naturalistas. <br>
<br>
Na rocha dominan as representacións de cervos, illados ou agrupados en
manada, moi esquematizados, e dominados por unha gran figura de macho
dotado dunha desproporcionada cornamenta ramificada. Tamén se poden ver
figuras abstractas, como combinacións circulares ou cazoletas, así como
unha posible representación, moi esquemática, do sol.<br>
<br>
Os petróglifos da Gurita son un exemplo de arte ideolóxico propio das
sociedades da Idade do Bronce. Responde á súa mentalidade e pensamento
mítico, polo que para nós e moi difícil coñecer o seu significado e
mensaxe reais. Nembargantes, a presenza recurrente do cervo macho, un
animal asociado en todas as culturas histórica e etnográficamente
coñecidas con mundo da morte e a viaxe ao máis alá, fai pensar nunha
estreita relación coa esfera do relixioso e as prácticas funerarias.<br>
</span></p>
<p><br>
<span style="font-family: Open Sans; color: rgb(91, 91, 95); font-size: 20px;"></span></p>
<p style="font-family: Santana; font-weight: bold;"><span style="color: rgb(91, 91, 95); font-size: 25px;">Castro
de Queiruga</span></p>
<p><span style="font-family: Open Sans; color: rgb(91, 91, 95); font-size: 20px;">Atópase
no extremo Sur da fermosa praia do mesmo nome. O seu emprazamento é
semellante a Baroña, xa que se sitúa nun cabo ou pequena península.
Tamén ten as defensas na zona de istmo, formadas por unha muralla e un
foxo atuado, illando ao poboado da plataforma litoral. O recinto amosa
a planta lixeiramente triangular da punta na que se sitúa.<br>
<br>
Desgraciadamente, este xacemento nunca foi escavado de xeito científico
e rigoroso. Sen embargo, si foi obxecto de numerosas e desafortunadas
actuacións furtivas feitas por afeccionados.<br>
<br>
Grazas a elas, sabemos que baixo os terreos de labranza (o castro foi
un agra de cultivo ata fai poucos anos), agóchase un poboado formado
por casas redondas de pedra. Os materiais recuperados foron numerosos.
vasillas de cerámica intensamente decoradas, propias da área oleira das
Rías Baixas, obxectos de bronce, muíños de pedra de man, etc.<br>
&nbsp;<br>
Moitos destes materiais son semellantes aos que apareceron no Castro de
Baroña, o que indica que, polo menos en parte ( a segunda Idade do
Ferro, séculos III a I a.C.), foron contemporáneos.<br>
<br>
Mellor sorte tiveron outro tipo de estudios, sobre todo as
investigacións sobre fauna e alimentación prehistórica levadas a cabo
por distintos arqueólogos da USC que previamente tiñan localizado en
superficie o "concheiro" ou basureiro do castro. A análise dos restos
obtidos en varias catas de sondaxe, permitiron identificar un amplo
espectro de especies de moluscos, propios do espazo intermareal de
Queiruga, como o mexillón, a lapa ou o caramuxo, así como restos óseos
de peixes, entre os que destacan a faneca, a maragota ou o sargo.<br>
</span></p>
<p><br>
<span style="font-family: Open Sans; color: rgb(91, 91, 95); font-size: 20px;"></span></p>
<p style="font-family: Santana; font-weight: bold;"><span style="color: rgb(91, 91, 95); font-size: 25px;">Praia
do Coído</span></p>
<p><span style="font-family: Open Sans; color: rgb(91, 91, 95); font-size: 20px;">A
praia do Coído sitúase na área de protección do Castro e resulta
accesible mediante a senda peonil que percorre o litoral desta zona do
concello unindo a vila de Porto do Son co Castro de Baroña. Dispón dun
punto de información cun panel con texto e imaxes. <br>
<br>
Trátase dunha pequena cala salvaxe e illada que dá orixe a unha praia
de coios e cantos rodados: Este tipo de formacións, as praias de pedra,
reciben en Galicia o nome de "coídos", e, ao contrario das praias de
area, que se forman por sedimentación e arrastre de materiais finos,
neste caso a súa xénese está vinculada aos fortes procesos de dinámica
mariña que erosionan os cantís facilitando o desprendemento de
materiais e formando, por acumulación, o coído. <br>
<br>
Por suposto, o coído ten un gran valor medioambiental e paisaxístico,
pero tamén etnográfico. Nesta praia acostúmase a depositar, en época de
mareas vivas, unha cantidade colosal de argazo. Durante a colleita, os
campesiños de Baroña o apañaban da beiramar e logo&nbsp; acumulábano á
beira da praia en medas. Logo, o subían en carros ata as agras onde
fertilizaban a terra.<br>
</span></p>
<p><br>
<span style="font-family: Open Sans; color: rgb(91, 91, 95); font-size: 20px;"></span></p>
<p style="font-family: Santana; font-weight: bold;"><span style="color: rgb(91, 91, 95); font-size: 25px;">Praia de Arealonga</span></p>
<p><span style="font-family: Open Sans; color: rgb(91, 91, 95); font-size: 20px;">É
unha das praias máis fermosas da costa atlántica galega. Popularmente,
e só dente tempos moi recentes, recibe o nome de "praia do Castro",
pero o seu topónimo orixinal e xenuíno, e co que debe ser coñecida, é o
de Arealonga. Por praia do Castro coñécese a un pequeno areal situado
na base mesma das murallas que rodean o Castro de Baroña.<br>
<br>
Como outras moitas praias deste litoral aberto, Arealonga ten ás súas
costas un interesante cordón dunar, de moito valor natural, que na súa
orixe formaba unha barra que actuaba de dique a unha pequena lagoa
litoral.<br>
<br>
Hoxe esa lagoa xa non existe. Parte da súa superficie foi ocupada pola
Agra de Arealonga, un terreo de cultivo formado por unha gran extensión
pechada que engloba distintas propiedades. Neste caso, aínda se
conserva o seu enxeñoso e valioso sistema de rega, formado por unha
acometida regulada por un pozo - balsa, que distribúe a auga por medio
dun intrincado sistema de canles e canleiros. Esta agra, aínda hoxe
conservada e en funcionamento, supón un exemplo excepcional para
coñecer sobre o terreo os sistemas de cultivo e organización do
territorio agrario do mundo campesiño galego.<br>
<br>
Ademais destes valores patrimoniais, Arealonga é unha praia salvaxe e
limpa que goza duns solpores incomparables. Ten vistas privilexiadas
sobre o castro de Baroña e resulta moi apetecible para os amantes do
surf e o nudismo, o que fai que hoxe sexa un destino emblemático do
turismo que fuxe da masificación.<br>
<br>
</span></p>
</div>
</div>

</body></html>