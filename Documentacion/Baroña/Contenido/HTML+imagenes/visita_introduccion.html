<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html><head>

  
  <meta content="text/html; charset=ISO-8859-1" http-equiv="content-type"><title></title></head><body>
<div style="text-align: center;"><span style="font-family: Santana; color: rgb(25, 187, 216); font-size: 40px;">Introducción</span><br style="font-family: Santana; color: rgb(25, 187, 216);">
<br>
<div style="text-align: justify;">
<p><span style="font-family: Open Sans; color: rgb(91, 91, 95); font-size: 20px;"><span style="font-family: Giorgio Thin; color: rgb(173, 188, 171); font-weight: bold;"></span>Na
Punta do castro de Baroña podes visitar un dos xacementos arqueolóxicos
máis fermosos e interesantes de Galicia. Trátase das ruínas dun poboado
castrexo, que estivo habitado entre o século II a.C. e o I d.C. . O
máis rechamante é o seu complexo fortificado, un sofisticado sistema
defensivo que pecha os barrios habitados e fai inexpugnable o
promontorio no que se sitúan. Os restos atopados nas escavacións
arqueolóxicas indican que os seus habitantes dependeron da gandería, da
agricultura, da pesca e do marisqueo para a obtención dos seus recursos
alimenticios. Tamén practicaron a oleiría e a metalurxia en talleres
especializados situados no perímetro dos barrios habitados.</span></p>
<p><span style="font-family: Open Sans; color: rgb(91, 91, 95); font-size: 20px;">A
estrutura do poboado prehistórica é complexa, pero podes apreciala a
simple vista porque todo se orienta a terra firme. Consta de varios
recintos, ata catro, dispostos s cota distinta e separados por
murallas. Dous deles, o segundo e o terceiro, están ocupados polas
ruínas do que foron vivendas, talleres e almacéns. No primeiro, que
ocupa o istmo areoso, os efectos da erosión fixeron desaparecer&nbsp;
todo vestixio do antigo asentamento. O cuarto e último, denominado
acrópole, ocupa o punto máis elevado da península e permanece aínda sen
escavar.</span></p>
<p><span style="font-family: Open Sans; color: rgb(91, 91, 95); font-size: 20px;">O
Castro, no seu momento de esplendor, a finais do século I a.C., tiña
unha extensión maior que a actual e foi unha pequena capital comarcal.
A conquista romana de Galicia truncou o seu destino: abandonouse a
mediados do século I d.C. e, dende aquela, o lugar quedou deserto e
nunca máis volveu a ser habitado.</span></p>
<p><span style="font-family: Open Sans; color: rgb(91, 91, 95); font-size: 20px;">Este
xacemento foi un dos primeiros depósitos arqueolóxicos de Galicia
investigado con metodoloxía científica. Aínda que era coñecido de moito
antes, as primeiras intervencións arqueolóxicas desenvolvéronse en 1933
dirixidas por Sebastián González - García Paz, profesor da Universidade
de Santiago de Compostela. Logo, a inicios dos anos setenta, intervén
José María Luengo, director do Museo Arqueolóxico da Coruña e, máis
tarde, Francisco Calo Lourido, un arqueólogo natural do mesmo Porto do
Son. Dende 1993, e ao longo de distintas etapas, o xacemento ven sendo
obxecto de periódicas campañas de restauración, coordinadas polo equipo
de Ángel Concheiro.</span></p>
<p><span style="font-family: Open Sans; color: rgb(91, 91, 95); font-size: 20px;">Ademais
dos restos de murallas e outras construcións, as escavacións sacaron á
luz moito material. A maior parte correspóndese con útiles relacionados
coas actividades cotiáns, como vasillas de cerámica de cociña e
almacenaxe, apeiros, ferramentas, muíños de man..., pero tamén se
atoparon restos luxosos e de adorno persoal: prendedores, aneis e un
magnífico pendente de ouro.<br>
<br>
</span></p>
<p><span style="font-family: Open Sans; color: rgb(91, 91, 95); font-size: 20px;"></span></p></div>
</div>

</body></html>