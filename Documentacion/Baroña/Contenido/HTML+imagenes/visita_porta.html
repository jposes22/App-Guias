<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html><head>





  
  <meta content="text/html; charset=ISO-8859-1" http-equiv="content-type"><title></title></head><body>
<div style="text-align: center;"><span style="font-family: Santana; color: rgb(25, 187, 216); font-size: 40px;">A porta e a gran cerca</span><br style="font-family: Santana; color: rgb(25, 187, 216);">
<br>
<div style="text-align: justify;">
<p><img src="visita_porta_1.jpg" width="100%" height="100%" alt=""></p>
<p><span style="font-family: Open Sans; color: rgb(91, 91, 95); font-size: 20px;">Os
segundo e terceiro recintos de Baroña constituían un espazo fortificado
que ocultaba no seu interior un espazo ateigado de casas, pero a
muralla era practicable e podíase circular pola súa parte superior. Os
seus habitantes podían acceder ao seu adarve ou paseo de rolda por
medio de distintas sistemas, dos que conservamos dous: unha escaleira
dobre, axuntada á parede interna, que segue o enxeñoso sistema de
"pasos compensados", e outra de tiro único, que accedía orixinalmente a
un punto moi próximo ao torreón sur da muralla e a pasarela voada sobre
a porta.<br>
<br>
En total, o Castro componse de catro recintos ou "barrios" separados
por murallas e situados a distinta cota, ao estilo dunha xigantesca
"pirámide escalonada". Trátase dunha morfoloxía moi complexa que
precisou de enormes obras de desmonte e aterrazamento e que cambiaron
para sempre a topografía orixinal da península. <br>
<br>
Os dous recintos que conservan vivendas son os intermedios: o segundo e
o terceiro. Entre restos de construcións de planta redondeada ou
ovalada, os arqueólogos tamén identificaron outras que poden
corresponderse con actividades artesanais, fundamentalmente metalúrxica.<br>
<br>
O cuarto e último recinto resulta enigmático. Agás unha pequena
sondaxe, nunca foi escavado, pero semella que nel sitúanse os restos
dunha gran construción illada. Domina visualmente o interior do
poboado, así como as terras do litoral e a boca da ría e mar aberto,
algo moi importante se temos en conta que os recintos habitados&nbsp;
carecían de perspectiva visual ao exterior por estar rodeados de
murallas.<br>
<br>
A funcionalidade deste espazo non está aínda clara, pero podía
relacionarse cun sentido simbólico, relixioso e social semellante ao
das acrópoles do mundo clásico.<br>
</span></p>


</div>
</div></body></html>